POEMA ΤΑ SA CRA. 2

to
Ν

Tu manes idem, Pater orbis, unus

Nec vices rerum patiens, nec aevi

Termino clausus brevis ; unus expers
Finis et ortus.

At brevis nobis miseraeque vitae

Fila paullatim tenuas, senecta

Donec in putrem cinerem caducos
Solverit artus:

Tempus annorum Tibi mille, lucis

Instar hesternae, fluidique puncti,

Nulla decursus quod, ubi recessit,
Signa relinquit.

Nostra vanescit tenues in auras

Vita, per siccas velut unda arenas7

Aut velut sensus per opaca ludens
Noctis imago.

Herba ceu verno saturata rore

Mane⁷ mox languet medio sub aestuP

Mox humi comis1 jacet arefactis
Vespere sero.

 

Praeter et vitae mala tot fugacis,

Quae voluptates vitiant amaro,

Ira turbatis tua semper instans
Pectora vexat.

¹ Nota trochaeum in secunda sede ut apud Catullum, c. xi. 14,
Pauca nuntiate meae puellae, et haud scio an apud Horatium C. S. 70
Qn'ndecim Diana preces virorum.

