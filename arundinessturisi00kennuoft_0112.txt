96 POEMA TA VARIA.

Zamosci, per quem Marti sociatus Apollo est,
Qui decora heroum accumulans, et Nestora dulci
Eloquio exaequas, et forti pectore Achillem:

Et leges armis firmans et legibus arma,
Victricem laurum pacatae intexis olivae,

Arbiter idem almae pacis, bellique minister
Impavidus, laus egregii propria utraque Civis.

Salvete, O! animae fortes, incoctaque honesto

Pectora, et ignavo non pervia corda timori.

Vos ego, quantum aevi dabitur, super ardua cantu
Astra feram, nunquam reticens vestra inclyta facta ;
Facta aliis, quis nomen idem, sed non eadem est mens,

Aut animos factura, aut incussura pudorem.
Idem.

XVIII.
AD CLAUDIUM.

Quidquid agam, Claudi, seu quo me vertere tentem,
Seu nihil, ut soleo, desidiosus agam:

Ante oculos tua· mi assidue obversatur imago,
Unaque tristitiam gignit et una levat.

Angor enim infelix, quod te, (quo sospite solum
Esse velim sospes, quo moriente mori,)

Nunc, ubi sis, quid agas, veterem tibi cura medentum
An nondum, morbum pectore depulerit:

Nec scio, nec jarn scire ulla ratione potis sum:
Quae me res crucians, unica pene necat.

At rursus nihil est, quo me ipse hoc tempore soler,
Quodque oculos tristi tergeat imbre graves,

'uum

