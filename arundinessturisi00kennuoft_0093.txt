EPIGRAMMA TA SELE C T A . 7 7

XXXVII.
IDEM EX ADVERSO RESPICIENS FONTEM
NYMPHARUM.

Qui colitis Bacchum, comites simul addite Nymphas:
Nam sine ope illarum munera nostra nocent.

XXXVIII.
IN TABL'LAM TANTALI.

Si quando admittant sua te ad secreta potentes,
Quisquis es, exemplo disce tacere meo.

XXXIX.
IN TABULAM JASONIS NAVIGANTIS, ET HERCULIS
RAPTUM HYLAM QUAERENTIS.

Viribus auferres, quod fraude parabis Jason:
Eripit Alciden sed tibi raptus Hylas.

XL.

RAPHAELIS URBINATIS, PICTORIS EXIMII
TUMULUS. IPSE LOQUITUR.

Sic mea naturam manus est imitata, videri
Posset ut ipsa meas esse imitata manus.
Saepe meis tabulis ipsa est delusa, suumque
Credidit esse, meae quod fuit artis, opus.

