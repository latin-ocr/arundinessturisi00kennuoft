78 M. ANTONH MURETJ

Miraris, dubitasque? audito nomine credes.
Sum Raphael‚ hei mi, quid loquor? Ecce! fui.
Et tamen his dictis, quid opus fuit addere nomen?
Alterutrum poterat cuilibet esse satis.
, Nam mea et audito est notissima nomine virtus,
Et praestare vicem nominis ipsa potest.

XLI.

AMICORUM EST IDEM SEMPER SENTIRE ET
STUDERE. FRAGMENTUM.

Nescis, quo humanas conjungant foedere mentes
Ignea quae superis sedibus astra micant.

Inde fit, ut studio quicunque tenentur eodem,
Illorum tacitus pectora nectat amor.

Qui fragili gaudet fluctus sulcare carina,
Ejusdem socios conditionis amat.

Durus agri cultor reliquos colit arva colenteS‚
Armaque tractanti, qui terit arma, favet.

Haec vis Parrhasium magno conjunxit Apelli,
Haec eadem celeri Patroclon Aeacidae.

Quidnam erat, Aegiden Jocasta ut natus amaret,
Ni quod et hic bello fortis, et ille fuit?

Nos quoque qui colimus divas Helicone morantes,
Capta pari studio pectora amare decet.

XLII.
STEPHANO ALISIO, BURDIGALENSI.

Si mea se faciles dederint in vota Camoenae,
Ut per plura meum saecula carmen eat,

