24 POEMA ΤΑ SA CRA. l

Fae tuae fructu bonit‘atis aucti

Gaudio tandem satiemur ,- aegris

Liberi ut curis reliquos agamus
Suaviter annos :

Cedat et laetis fugiens vicissim

Luctus; exacto modus et labori

Par voluptatis subiens amarum
Mitiget aevum.

Facta, majestas, opera, amplitudo

Nota sint servis tua, posterisque

Nota servorum, tua qui libenter
Jussa capessunt.

Fac tuae semper bonitatis ut nos
Splendor illustret, bone Rector orbis:
Gratiae adspirans favor actiones

Prosperet omnes.
Idem.

PSAL. CXIV.

Quum Domus Isacidum patrias remearet ad oras,
Barbaraque invisae linqueret arva Phari:

Ipse Deus Judam coelesti numine tutum
Fecit: erat populi signifer Ipse sui.

Vidit, et attonitas trepidum mare diffidit undas:
Jordanis refugas in eaput egit aquas.

Dura per intonsos saluerunt culmina montes,
Ut saturas gestit dux gregis inter oves:

 

