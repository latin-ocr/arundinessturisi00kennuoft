1 0 Ζ POEMA TA VARIA .

XXIII. ’

ΙΝ PARADISUM AMISSUM.

Qui legis Amissum Paradisum, grandia magni
Carmina Mistoni, quid nisi cuncta legis?
Res cunctam, et cunctarum primoria rerum,
Et fata et fines continet iste liber.
Intima panduntur magni penetralia mundi,
Scribitur et toto quicquid in orbe latet:
Terraeque tractusque maris, coelumque profundum,
Sulphureumque Erebi flammivomumque specus:
Quaeque colunt terraS, pontumque et Tartara caeca;
Quaeque colunt summi lucida templa poli:
Et quodcunque ullis conclusum est finibus usquam,
Et sine fine Chaos, et sine fine Deus;
Et sine fine magis, si quid magis est sine fine¹
In Christo erga homines conciliatus amor.
Haec qui speraret quis crederet esse futurum?
Et tamen haec hodie terra Britanna legit.
O, quantos in bella duces! quae protulit arma!
Quae canit, et quanta praelia dira tuba!
Coelestes aciesl atque in certamine coelum!
Et quae coelestes pugna deceret agros!
Quantus in aetheriis tollit se Lucifer armis!
Atque ipso graditur vix Michaele minor!
Quantis et quam funestis concurritur iris,
Dum serus hic stellas protegit, ille rapit!
Dum avulsos montes ceu tela reciproca torquent,
Et non mortali desuper igne pluunt:

