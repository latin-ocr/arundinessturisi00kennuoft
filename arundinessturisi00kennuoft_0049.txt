CANTAJE DOMOENQ 33

Non ego, Sancte, tuos hostes hostilibus iris
Insequar? en! bellum Tibi bella parantibus ultro
Indic03 neque do dextram, neque foedera jungo.
'l'u nunc esto mihi testis ; Tu pectoris ima
Cerne, Deus! penitusque altos scrutare recessus ;
Excute, si qua mihi caecis concreta medullis
Haeret adhuc labes, et noxia corda refinge,
Tum sceleris purum accipias, mittasque salutis
Aeternum per iter, rectoque in tramite ducas.
Lowllz.

PSAL.CXLV.

Te Regem Dominumque canam, dum lucida volvet
Lucidus astra polus,
Et unicum colam Deum.
Luce 'canam Te, nocte canam Te: nulla carebit
Laudibus hora tuis,
Rerum Creator et Salus.
Magne Parens, nullo cui clausa potentia fine est,
Secula cuncta tuas
Laudes sonabunt: et patres
Longaevi tua facta canent, seraeque nepotum
Per seriem soboli
Prodent: nec aetas gloriam
Nesciet ulla tuam: mirandaque facta decusque
Ille memor referet,
Hic magnitudinem canet:
Ille bonum feret et justum, et placabilis irae,
Et veniae facilem, et
Larga benignum dextera:
D

