16 POEMATA SACRA.

Officio studioque tibi concedet: et illa
Undarum regina Tyrus te murice et auro
Accumulans colet: et vicina per oppida late

Procumbent tibi suppliciter gazisque potentes,
Aut opibus clari: meritumque feretis honorem

Hunc populi. Pharii proles generosa tyranni

Tota decens, tota est gemmisque insignis et auro ;
Et facies cultum illustrat, facieque decora
Pulchrior est animus. Tibi, Rex, en! ducitur uxor,
Dives opum, dives pictai· vestis et auri,

Virginibus comitata suis, de stirpe propinun
Virginibus, quas pompa frequens clamore secundo
Insequitur, plausuque fremens laetaeque choreae
Cantibus augustam laetas deducet ad aulam.

Neu desiderio nimium tangare tuorum,

Virgo, tibi dulcem patrisque et matris amorem
¹Leniet adnascens subolis generosa propago:

Quos regere imperio terras, totumque per orbem
Adspicies populos sceptris frenare superbos.

Nec tu carminibus, Rex magne, tacebere nostris:
Quaque patet tellus liquido circumsona ponto
Posteritas te sera canet: dumque aurea volvet

Astra polus, memori semper celebrabere Fama.
Buchananus.

PSAL. XLVII.

O populi, lato quoscunque alit ubere tellus,
Ingeminate alacres plausum, luctuque fugato.
Laeta triumphali resonent, facite, omnia cantu.

 

