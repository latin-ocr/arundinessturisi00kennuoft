CANTA TE DOMINO. 17

Ille etenim regum ter maximus, ille tremendus,

Quem sola terrarum, coeli quern templa verentur,

Subjecit nobis populos, fastuque represso,

Ferre jugum, admota pedibus cervice, coegit.

Ipsemet elegit clemens patrimonia, nobis

Quae daret, aeterno Isacidae succensus amore.

Euge Pater, Pater euge, tuum haee sunt omnia munus.

Ascendente Deo, litui sonuere, tubaeque.

Prodidit ipse novis sua gaudia vocibus aether.

Psallite nune pia corda Deo, nunc psallite Regi,

Psanite, qui terras omnes ditione coercet:

Et mulcete pias doctis concentibus aures.

Imperium sine fine Deus toto obtinet orbe,

Et sancto innixus solio regit omnia solus:

Ductores populorum illius signa sequuntur.

Namque Abrahami alios longe Deus anteit omnes 3

Scuta sua extulit ipse alte super ardua terrae.
Muretus.

PSAL. LXV.

Te manent laudes, Deus, in Sione:

Hic tibi castis operata sacris

Vota gens solvet tua, victimisque
Imbuet aras.

Quique tam praesens Tibi supplicantum
Exitus votis tribuas secundos,
Te petent gentes sub utroque mundi
Axe Jacentes.
c

