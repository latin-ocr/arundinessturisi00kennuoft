54

POEMA TA SA CRA.

IN DIVAM CATHERINAM.

Quo te praecipue commendam nomine, Virgo?
Laus etenim quae te non minor esse queat?
Magnum erat errores veterum liquisse parentum7
Majus at imperium deseruisse fuit.

Magnum erat immanis rabiem sprevisse tyranni,
Supplicia at majus sponte subiri fuit.

Magnum erat his vitam sponte objecisse periclis:
Majus nunquam animo succubuisse fuit.

O decus eximium patriae sexusque polique,
Dicere te merito nullus honore potest.

EADEM DE SE IPSA LOQUITUR.

Illecebras inter medias educta virago,
Re princeps, mulier corpore, mente dea,

Nixa Deo, mundi spernens mala gaudia, vici
Tum tormenta animo, tum ratione sophos.

Non rota, non gladii, non ipsi horrenda tyranno
Mors potuit mentem sede movere meam.

Scilicet haud quidquam mens Christo afflata veretur,
Ille meae vires, et mea vita fuit.

Quid, fuit? Estque fuitque, atque est sine fine

futurusÍ¾

Principium vitae mors dedit ipsa mihi.

Qui legis haec, sic tu te etiam compone, viator:

Mors tibi pro Christo vita perennis erit.
Idem.

