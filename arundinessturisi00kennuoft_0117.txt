POEMA T Α VA RJA. 1 01

XXI.

ΑΙ) OLIVERUM REIP. ANG. SCOT. ET HIBERN.
DOMINUM PROTECTOREM.

Pax regit Augusti, quem vicit Julius, orbem:
Ille sago factus clarior, ille toga.

Hos sua Roma vocat magnos, et numina credit:
Hic quod sit mundi victor, et ille quies.

Tu bellum et pacem populis das, unus utrisque
Major es: ipse orbern vincis, et ipse regis.

Non hominem e coelo missum te credimus; unus

Sic poteras binos qui superare deos!
s. Locke ex Aede Xlz‘, 1654.

XXII.
IN MILTONUM.

Caecus, inops, patriaeque superstes tempore iniquo,
Miltonus, magnum sedulus urget opus.

Degenerem aetatem placide contemnit et altum
Supra fortunae munera radit iter.

Nox oculos licet aeterna caligine obumbret,
Paupertasque gravi vexet acerba manu,

Non minus arrectum studio, ardentemque furore
Per sacra Musarum devia raptat amor.

Mens ea quae Mundi fines processerat extra,
Non erat humanis debilitanda malis.

Welleslqy, Anno Aetatis 20.

