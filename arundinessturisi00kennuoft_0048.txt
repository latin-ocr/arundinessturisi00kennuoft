3 2 POEMA TA SA CRA.

Hic etiam tua me ducet manus; hic tua cursum
Dextera praeveniet cohibens, reprimetque fugacem.
Ergo petam tenebras, et condar nocte sub atra:
Demens, qui tenues umbras, et inania vela,

Sancte! tuis obvertam oculis, densissima cui nox
Pellucet‚ tenebraeque ipsae sunt luminis instar.

Te Dominum Auctoremque colo 3 Tu hos Conditor
artus

Formasffl, et gravida texisti matris in alvo.
Obstupeo, et memet laeta formidine lustro,
Divini monumentum operis! Tu corporis omnem
Compagem, mersam tenebris et carcere caeco,
Perspexti3 tua solerti per singula ductu

Dextera iit, tua pinxit acus mirabile textum.

Ipse rudi invigilans massae, primisque elementis
Conscius instabas: jussas orientia formas
Membra minutatim induerunt, quocunque vocares
Prompta sequi: sua cuique tuis inscripta tabellis
Effigies erat, atque operis data norma futuri.

Ut mi animum sancto permista horrore voluptas
Percipit! ut vano juvat indulgere labori,

Dum tua facta, Deus, recolo: tua mente revolvo
Consilia, et numero artificis miracula dextrae!
Promptius expediam, quot volvant aequora fluctus;
Littore vexato quam multae agitentur arenae.
Usque eadem incassum meditanti lumina somnus
Opprimit3 usque eadem vigilanti cura recursat.

Non Tu sacrilegos perdes, Deus? Ite, profani!
Ite procul, scelerum auctoreS‚ caedisque ministri!

