94 POEMATA VARJA.

XVI.
Â¹AD PETRUM RONSARDUM.

Ronsarde, Aonii pectinis arbiter,

Qui princeps resonum sollicitas ebur,

Ventorumque minas et celeres potens
Lapsus sistere fluminum 3

Quando te reducem Vindocino ex agro

Cernemus, veterum turba sodalium?

Quis te, quis niveo vellere conditus
Nobis restituet dies?

Qui desiderio perpete nunc tui,
Heu quae non facimus vota? quibus sacros
Postes muneribus cingere parcimus?

Quas non concipimus preces?

O saltem interea, quidquid agis, memor
Nostri vive: ita te curribus aureis
Rumor per liquidum gemmeus a'e'ra,

Spectandum populis vehat!
Idem.

XVII.

AD DOMINUM ZAMOSCIUM, POLONIAE CANCELL.

Bina mihi artifici caelata nomismata dextrfi
Magnus ab Arctoo misit Zamoscius orbe
Aurea, non vani memorabile pignus amoris,
Saepe meo optatos animo referentia vultus,
Magnanimi primum Regis, quo Martia gaudet,
Quoque caput coelo duetore Polonia tollit.

