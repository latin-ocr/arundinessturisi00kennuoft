I 10 POEMA TA VARIA.

Aspicis! Ipsa sui bacchatur sanguine Regis,
Barbaraque ostentans feralis signa triumphi,
Mole gigantea campis prorumpit apertis,
Successu scelerum, atque insanis viribus audax.

At qua Pestis atrox rapido se turbine vertit,
Cernis ibi, prisca morum compage soluta,
Procubuisse solo civilis foedera vitae,

Et quodcunque Fides, quodcunque habet alma verendi
Religio, Pietasque et Legum fraena sacrarum.

Nec spes Pacis adhuc—necdum exsaturata rapinis
Effera Bellafflx, fusove expleta cruore.

Crescit inextinctus Furor, atque exaestuat ingens
Ambitio, immanisque ira vindicta renata
Relliquias soliorum et adhuc restantia Regna
Flagitat excidio, praedaeque incumbit opimae.

Una etenim in mediis Gens intemerata ruinis,
Libertate proba, et justo libramine rerum,
Securum faustis degit sub legibus aevum;
Antiquosque colit mores, et jura Parentum
Ordine firma suo, sanoque intacta vigore,
Servat adhuc, hominumque fidem, curamque Deorum.
Eheu! quanta odiis avidoque alimenta furori!
Quanta profanatas inter spoliabitur aras
Victima! si quando versis Victoria fatis
Annuerit scelus extremum, terraque subacta
Impius Oceani sceptrum foedaverit Hostis!

I‘Vellesle 1.

