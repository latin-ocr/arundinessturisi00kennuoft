POEMA TA VARlA.

Aspicis, ut late veneranda coruscat imago,
Cunctaque diffuso circum loca lumine complet?
Non ea vis auro: nec per se lamina lucet,

Nec radiat rutili nativa luce metalli:

Majus ab impressa sed ducit imagine fulgur,
Atque ipsum Stephani sacer aurum vultus inaurat.

Contemplare acresque oculos, frontemque verendam,
Et dignam imperio faciem, dignamque triumphis:
Ut sese omni ex parte animi vis vivida profert,
Degenerem luxum mollesque exosa paratus!

Ut spirat generosum, ipsoque videtur in auro
Regales agitare imo sub pectore curas,

Exitium Tuscis meditari et vincula Moscho!

Hic vir, hic ¹ est natus virtuti et fortibus aussis:
Cui similes si tota duos Europa tulisset,
Thracius haud ultra nobis illuderet hostis,

Sed profugus toto latebras sibi quaereret orbe.

Altera lamna loco pariter mihi grata secundo,
Subjicit ante oculos auctorem muneris ipsum,
Cujus conveniens meritis imponere nomen
Qui velit, invicti Regis vocitaret Achaten.

Hinc te igitur, tua mi proprius quando ora tueri
Non licuit, cupidumque isthaec invisere regna,
Pontificis tenuit non detrectanda voluntas,
Zamosci magne, adspiciam, et persaepe nitenti
In te defixam solabor imagine mentem.

¹ Nota vocalem correptam, ut apud Virgilium, Aen. vi. 791,

iv. 22 ; nec de cretico nescio quo cogitandum est.

et

