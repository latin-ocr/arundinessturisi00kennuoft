1 Ι 6 POEMA TA VARJA.

Anglorum Regum ventura in saecla, Beatos
Inter, ave Pater! en te hodie lugemus ovantes;
Te grati Auctorem—lacrymis Tua Festa notamus!

Tuum olim erat quod Orbis hic complectitur!
Te nam jubente haec quae nitent Palatia

Laboriosis exstitere fabricis,

Alaeque scenas inter en! amplissimas
Hic inde formis edocent rarissimis
Quodcunque textor, aut arator postulet,
Quodcunque terrae dura fundant viscera,
Chalybemque et aurum, quosque fert fructus solum:
Si quid magis subtile, quid robustius,

Usquam sub axe sol utroque conditum,

Quae mira surgens, quaeque videat occidens;—
Si quid decorae forma pulchritudinis,

Divina si quid ars colore temperet;

Haec cuncta nobis usui pulcherrima

Unius Orbis huc coacta munera

Testantur ipsa sidera, ipsa marmora:—
Bellique (nam fert vita luctum gaudiis),
Tormenta posita pacis inter machinas!

Metam videre an non datur?
Ah! quarn procul quis quit loqui?
At somniemus hac die!

Vos qui consilio proceres regnate, Labori
Luctanti tandem jain postuma solvite vincla:
Mercatura comes Pacis pennata per orbem
Alba viam rapiat Phoebo sub utroque beatam:

