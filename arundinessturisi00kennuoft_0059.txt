CANTA TE DOMINO.

Felix, cui Dominus jam rigida in cruce
Pendens, jamque neci proximus, et Patri
Sanctam Sancto animam tradere cogitans,

Matrem crediderit suam!

Felix, qui se aquilae more super polos

Tollens, et nitida in luce Deum videns,

Divino eloquii flumine Filium
Aequalem docuit Patri!

Felix, qui senio jam gravis, et sacra

Multa canitie tempora consitus,

Ut si membra levis corriperet sopor,
In Christi rediit sinum!

Simplex etc.

IN DIE SS. INNOCENTIUM.

Cantemus tenerorum agmina Martyrum,

Quos regis rabies abstulit impii,

Cunas innocuo sanguine proluens,
Christum perdere dum furit.

O nullis feritas cognita saeculis,

Materno pueros e gremio rapi,

Perfossa ut gladiis pectora barbaris
Lac cum sanguine funderent.

Heu quis, quum solito raptus ab ubere,

Destrictumque pavens ad gladium puer

Blandas carnifici porrigeret manus,
Siccis adspiceret genis?

Idem .

