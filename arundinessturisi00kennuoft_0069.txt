CA NTA TE DOMINO.

Idem deposito pondere corporis

Exsortes animas criminis excipit,

In coelumque alacres tollit, et in loco
Lucis perpetuae locat.

Simplex etc.
Idem.

ι ΙΝ FESTO OMNIUM SANCTORUM.

Mente Deum pura quisquis veneratur amatque,
Vis illi exterior nulla nocere potest 5

Non si illum obsideant hostiles undique turmae,
Quas sitis innocui sanguinis exagitet:

Non toto coeat si quidquid in orbe ferarum est,
Et quot in Oceani gurgite monstra natant.

Ille, licet tristes agitent maria alta procellae,
Undarum in medio vertice tutus erit.

Non quaecunque truces adhibent tormenta tyranni,
Illius unquam animum terrificare queant.

Pix, rota, robur, equus, candentis lamina ferri,
Omnia pro Christi nomine ludus erunt.

Felices, quorum ille imis amor ossibus haesit!
Quanta illos obita praemia morte manent!

O si me quondam numero Deus aggreget illi!
Quae tunc sors melior sorte futura mea est?
Ah Christe, ure meum tandem sace pectus amica,

Eque pigro invisum discute corde gelu!
Ut nec avarus opes secter, neque vanus honores,

Sed flagrem solo totus amore Tui.
Idem.

