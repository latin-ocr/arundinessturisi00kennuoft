POEMA TA SA CRA.

Adsis, Christe, precor, Tu lucida Patris Imago,
Lucisque et vitae Fons et Origo meae!

Tu mihi curarum Requies, Tu dulce laborum
Lenimen, tenebris Tu mihi grata Quies:

Exoriare animo melioris Nuntius ortus,
Exoriare animo Spesque Salusque meo!

CHORUS.

Ergo ubi nunc tua, Mors, victoria, quisve triumphus?
Cedite vos tenebrae, tristitiaeque graves:
Fide Deo, Ille jubet cadere, Ille resurgere soles,

Omniparensque suo lumine cuncta replet.
R. B. K.

‘IMMORTALIA NE SPERES.'

Forma, Vigor, Doctrina, Decor, Sapientia, Virtus
Certum uno calcant tramite mortis iter:

At, ne mortalis sperem immortalia, non me
Annus deperiens, nec monet Hora fugax.

Quid, si Bruma solum deformet imagine leti,
Vere virente novo non revirescit humus?

Mutat terra vices3 at rerum cuncta per orbern
Semina conservant intemerata genus.

Surge igitur mihi, Mens, terroremque exue Mortis;
Surge, Anima, et vivum conscia nosce Deum.

Haec quocunque suae jaceant in pulvere terrae
Membra sepulchrali deperitura situ,

Te ver immortale manet, Te, Filia Coeli,

Vestiet aeterna luce suprema dies.
Welleslcy.

