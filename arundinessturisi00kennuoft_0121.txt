POEMATA VARJA. 105

LATINE REDDITUM. POETA AD URBIS
OPPUGNATORES.

Dux! miles! quicunque feri in certamine Martis
Has indefensas veneris ante fores,

Parce, precor! vatemque infestis protege ab armis,
Si quis Musarum, si pietatis honos.

Ille potens magicae, qua fama accenditur, artis,
Serta dabit capiti non peritura tu0;

Ille tibi extremis nomen clarabit in oris,
Sole quot occiduo, quotve oriente calent.

Pieridum haec sedes; Belli furor impius absit!
Thebarum Emathius victor in excidio,

Diruta tecta inter, turresque, et templa deorum,
Pindaricam intactam stare domum voluit:

Carminibusque sacris sacras servavit Athenas

Flebilis Electrae tibia docta modos.
Grenvz'lle.

