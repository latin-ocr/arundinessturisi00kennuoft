EPIGRAMAMTA SELECTA. 63

VI.
AD ANIMUM SUUM.

Quonam abiit mi animus? num quo solet? auguror illuc:
Pectore se dominae condidit ille meae.

Siccine me tandem miserum, fugitive, relinquis?
Siccine, desertor, castra inimica petis?

O saltem flammata tuo vel ab igne calescat,
Frigore vel flammas enecet ipsa tuas!

VII.
AD MARGARIN.

Virgo oculis ipsis merito mihi carior, ac non
Solum oculis ipsis, quin etiam ipsa‚Å¥ anima,

Quam niveus morum candor, mens nescia fraudis,
Plus quam majorum stemmata nobilitant,

Nobilitent licet ipsa, licetque a sanguine claro,
Et non obscura sit tibi stirpe genus,

Quanta, putas, nostram vexarunt taedia mentem,
Ex quo diversis coepimus esse locis?

Mitius, hostili ruerent quum Pergama dextra,
Laomedontiadas indoluisse puto:

Mitius Electram, falsas quum tristis ad aures
Venit Oresteae nuntia fama necis.

Scilicet haud alius campis errabat Aleis
Excussus patrio munere Bellerophon.

O quoties aegro suspiria pectore duxi,
Atque ignis, dixi, quarn procul hinc meus est!

O quoties quavis libuit mihi morte pacisci,
Possemus paucos ut simul esse dies!

