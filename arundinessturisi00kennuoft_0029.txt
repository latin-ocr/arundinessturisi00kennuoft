CANTATE DOMINO. 13

Densis nudantur nemora umbris;
Subitoque jacent perculsa metu
Hominum corda, agnoscuntque Deum.
Deus undantem regit Oceanum3
Rex aeterno sedit in solio:
Populumque Deus sibi dilectum

· Viribus, opibus, pace beabit.

Lowllz.

PSAL. XLII.

Cervus ut, in medio celsis de montibus aestu
Actus, in algentes fertur anhelus aquas;

Sic mea vitali satiari Numinis unda
Mens avet, et Domini languet amore sui:

Gestit et optat amans, vitae se adjungere fonti:
His mihi deliciis quae dabit hora frui?

Dum sine fine petunt—ubi sit Deus iste timendus ?—
Sunt misero lachrymae nocte dieque dapes.

Scandere me quoties memini penetralia sacra,
Et longo populos ordine pone sequi 3

Aurea dum recolo missas ad sidera voces,
Et plausum festis quem decet esse choris;

In lachrymas totus miser et suspiria solvor,
Inter et aerumnas est mihi dulce queri.

Cur ita turbaris? cur te, Mens, dejicis exspes?
Cur ita me torques anxia? fide Deo:

Scilicet hic placido recreat mihi lumine pectus;
Et mihi materies unica laudis erit.

Dum queror, in mentem, liquidis Jordanis ab undis,
Sepositisque jugis, Tu mihi saepe redis.

