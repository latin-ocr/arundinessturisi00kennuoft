122 POEMA TA VARJA.

LATINE REDDITUM. EPITAPHIUM.

Da veniam lacrymae, quae te, tellure relicta,
Invidet aetheriis, umbra beata, choris!

Da veniam precibus, quae te hic voluere morari,
Serius ad superas ut raperere domos!

Hujus, humo spreta, nunc es caliginis expers,
Hujus et haud ultra carcere septa luti:
Nosque tuam potius fas est gaudere sequentes
Victricem, carpis quam super astra, fugam ¹.
Booth.

XXXVI.

CONJUX CONJUGEM PRAEGRESSAM ALLOQUITUR.

Ivisti prior ad tumulum, carissima conjux,
Mutua commendans pignora cara mihi:

Fungar ego hinc vicibus maternis; illa tuorum
Omnis erit collo turba ferenda meo.

Ivisti prior ad tumulum, carissima conjux,
Plus quam dimidium, pars meliorque mei:
Ivisti ad tumulum, sed mors tibi janua vitae:

Vita tibi Christus, mors tibi grande lucrum.

Ivisti ad tumulum, sed te lugere vetamur:
Mortem si tenebrae tristitiaeque tegant;
Claustra prior tumuli Victor perrupit Jesus:

Divinus coeli limina pandit Amor.

¹ Ex Anthologia Oxoniensi.

bsx--

