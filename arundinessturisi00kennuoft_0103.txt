POEMA TA VARJA.

Vincere erant omnes dignae, judexque veretur,
Inter tam pulchras arbiter esse deas.

En! prodit regina deum, Saturnia Juno,
Ac vultu et gressu conspicienda suit:
Flava coma est, gravibusque oculis, et maxima toto
Corpore, et incedit vel Jove digna soror.
Insequitur positis Pallas fulgentibus armis ;
Atque ita nunc fieri Bellica bella velit.
Arma gerens, Pari, bella gerat, nunc bella puella
Venit in arbitrium nuda Minerva tuum.

Omnibus una omnes sed enim magis usque lepores
Et veneres visa est surripuisse Cypris;

Emicuitque deas inter Venus aurea quantum
Astrum inter stellas emicat Idalium:

Spirabat non illa Arabum de gramine odores,
Sed quos ipsa suo detulit Elysio:

Risit, et arridet toto nova gratia vultu,
Ut facile agnoscas unde sit ortus Amor:

Dulce renidebant oculi sub fronte serena,
Visa nec est unquam pulchrior ipsa Venus:

Lumina tarn dulces referebant paetula amores,
Lumina luminibus lucidiora poli.

Erubuit, velut alba rubent ubi lilia multa
Mixta rosa, aut tinguat murice si quis ebur:

Candida sic roseo sublucent ora rubore,
Inficit et teneras purpura clara genas:

Quale coloratum Tithoni conjuge coelum,
Puniceus niveo subrubet ore nitor.

