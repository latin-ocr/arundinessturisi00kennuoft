EPIGRAMMA TA SE LE C TA. 7

0·

XXXV.
T Ι Β U R.

Quicunque Herculei spectabit Tiburis arces

Qua pater¹ Hippolytus, sacri pars magna senatus,
Cura Deum, loca perpetuo prius aspera saxo
Molliit, et leni jussit mitescere cliv0;

Omnia deprendet longe superantia famam,

Nec tam regifico constructa palatia sumptu,
Auroque illusas aedes, radiataque tecta,

Quam semper virides mecum admirabitur hortos,
Et gelidos fontes, et aquam in sublime volantem,
Seque in multiplices vertentem, ut Protea, formas.

Praecipue tamen illi animum novitate movebit
Excisus, res mira! silex, rupesque cavatae,
Et via facta manu longi per viscera montis 3
Qua se Anio pater insueto pervolveret alveo,
Qui longum per iter tenebroso tramite lapsus
Exit, et arboribus gelidae non invidet undae.

Stant habiles propter Nymphae, lymphasque paratis
Exceptas urnis in vasa capacia fundunt.

Parte alia ipse suis altricibus adstat Iacchus,
Maternique memor casus, flammaeque paternae,
Gaudet aquis, illisque libens sua munera miscet.

Dum stupeo, tam multa videns miracula rerum:
Ecce novus procul alituum concentus ad aures

¹ Cardinalis Ferrariensis, vir suo tempore insignis, et omnium
honestarum artium patronus singularis.

