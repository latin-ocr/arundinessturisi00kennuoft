MARCI ANTONII MURETI EPIGRAM-
MATA SELECTA.

*ψ-

1.
JULIO CAESARI SCALIGL‘R( ).

ΙΝ tenues numeros, primi monumenta furoris,
Quo mea non simplex corda subegit Amor,

Dirige siderei radiantia lumina vultus,
Caesar, et haec nati ludicra nosce tui.

Neu pigeat studiis aliquot gravioribus horas
Subtrahere: interdum deserere illa leve est.

Nempe dueum haud quisquam, licet imperterrita gestet
Corda ferox, gladios semper et arma terit.

Qui popuios jussisque regunt, nutuque coercent,
Et retinent forti regia sceptra manu,

Non renuunt animos rerum moderamine pressos
Interdum teneris exhilarare jocis:

Saepe etiam vasti Mens unica Jupiter orbis
Flectere se a magnis ad leviora solet.

Insequere exemplum regumque, ducumque, Deique,
Dux olim, et princeps: nunc mihi pene Deus.

