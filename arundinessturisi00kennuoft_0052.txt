DAVIDIS IN SAULUM ET JONATHANUM
THRENUS.

ii ΞΛΜ. i. 19—27.

Ergone magnanimi heroes, decus Israelis,
Proh dolor! in patriis occubuere jugis?

Fama Philistaeas ah! ne pertingat ad urbes,
Neu Gatham tantae nuntia cladis eat;

Hostis ut invisos agitet sine more triumphos,
judaieisque nurus barbara laeta malis.

Triste solum, Gilboa! tuis ne in montibus unquam
Vel ros, vel pluviae decidat imber aquae!

Nulla ferat primos aris tua messis honores3
De grege lecta tuo victima nulla cadat!

Qua scuta heroum, qua Sauli parma relicta est,
Nequicquam heu! sacrum cui eaput unxit onyx.

Non sine caede virfim Sauli prius hasta redibat;
Non Jonathani expers sanguinis arcus erat :-

Nobile par, quos junxit amor, quos gloria junxit;
Unaque nunc fato jungit acerba dies.

Ut celeres vicere aquilas, validosque leones,
Viribus et cursu bella ciere pares!

At vos, Isacades, Saulum lugete, Puellae,
Qui dites vobis rettulit exuvias ;

 

δ

