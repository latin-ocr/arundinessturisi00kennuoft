POEMA TA SA CRA .

Ditabit Domini manus

Larga: et conspicies bonis

Florentem Solymam, tibi
Donec vita manebit.

Prolis adspicies tuae
Longzi stirpe propaginem:
Festa semper et Isaci

Laetos pace nepotes.
Idem.

PSAL. CXXXIII.

O dulce jucundumque! Tribulium
Coetu in frequenti mutua caritas!
O corda qui fraterna nodo
Jungit amor metuente solvi!

Non aura nardi suavior occupat
Sensus, quae Aronis vertice de sacro
Per ora, per barbam, per ipsas
Lenta fluens, it odora vestes:

Non rore largo laetior irrigat
Hermona florentem aetherius liquor;
Sanctaeque faecundat Sionis
Uberibus juga celsa guttis,

Praesens benigno numine quas fovet
Jehova sedcs; alma ubi Faustitas
Testatur, aeternumque magni

Dia Salus Domini favorem.
Lozcvtlz.

 

