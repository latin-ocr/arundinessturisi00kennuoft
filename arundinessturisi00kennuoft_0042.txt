26 POEMA TA SA CRA.

Ille a morte animam hanc, a tristi lumina fietu,
A lapsu infirmos eripuitque pedes.

Vivam igitur posthac illo duce et auspice tutus:
Et mea semper erit cura placere Deo.

Muretus.

PSAL. CXXV.

Sionis arcem non aquilo impotens
Saxo sedentem perpetuo quatit,
Nigrantibus non auster alis
Imbriferas glomerans procellas.

Quicunque vere spem locat in Deo,
Non hostis hunc vis, non quatiet dolus:
Si fractus illabatur orbis,
Incolumis fugiet ruinam.

Ut civitatem moenia montium
Sanctam tuentur, sic Dominus suos
Vi cingit arcana, nec unquam
Praesidii viduos relinquet.

Nec impiorum perpetuo jugo
Sinet piorum progeniem premi,
Ne turpibus contaminetur

Flagitiis labefacta mentem.

Ut affluenter sac bona sint bonis,
Ut continenter fac male sit malis,
De calle quos recti illecebris
Impietas male sana flexit.

 

