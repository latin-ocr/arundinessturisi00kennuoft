CANTA TE DOMINO. 9

Informans animos rudes,

Coelestique replens corda scientiz‘i;
Mentes laetificans pias3

Confirmans stabili pectora gaudio.
Illam Justitia et Fides

Fixit perpetuam, aeternaque Veritas.
Non illam aequiparat pretio

Aurum, jam rutilis purius e socis;
Non dulcedine, quae recens

Stillant pressa favis mella liquentibus.
Fida adstat monitrix suis,

Et merces eadem magna, clientibus.
Quis lapsus tamen ah! suos,

Quis secreta sinu crimina perspicit?
Adsis, O Deus! O Pater!

Da caecis veniam, da miseris opem!
Errantes cohibe gradus,

Effraenamque animi frange superbiam!
Solum munere sic Tuo

Mox insons sceleris, purus ero mali:
Sic O! sic placeant Tibi

Quae supplex meditor, quae loquor, O Deus!

Lon-th.

PSAL. XXIII.

Ecce Deus Pastor meus est, numquid mihi deerit?
Ille facit viridi recubem nunc stratus in herba,
Nunc ad aquas ducit placidas, renovatque vigorem.
Providus Ipse viam virtutis monstrat apertam.

