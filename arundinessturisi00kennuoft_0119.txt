POEMA TA VARIA .

Stat dubius cui se parti concedat Olympus,
Et metuit pugnae non superesse suae.

At simul in coelis Messiae insignia fulgent,
Et currus animes, armaque digna Deo,

Horrendumque rotae strident, et saeva rotarum
Erumpunt torvis fulgura luminibus,

Et flammae vibrant, et vera tonitrua rauco
Admistis flammis insonuere polo ;

Excidit attonitis mens omnis, et impetus omnis,
Et cassis dextris irrita tela cadunt.

Ad poenas fugiunt; et, ceu foret Orcus asylum,
Infernis certant condere se tenebris.

Cedite‚ Romani scriptores, cedite Graii;
Et quos fama recens vel celebravit anus.

Haec quicunque leget tanturn cecinisse putabit
Maeonidem ranas, Virgilium culices.

Barrow.

103

