62 M. ANTONII MURETJ

11.

IN EUNDEM.

Dic, dea, quod possim scripturus fingere nomen,
Sealigeri quod par laudibus esse queat?

Cur petis imprudens, quod habes? dic, Scaliger: illud
Omnia virtutum nomina nomen habet.

III.

IN EUNDEM.

Dicite mi, Musae, cultissima numina nobis,
Quonam Scaligeri pascitis ora cibo?

Sic ego, sic Musae: quam te sententia fallit!
Nectare quo potius nos alat ipse, roga.

IV.

DE SEIPSO.

Dicebam Euterpae, coeptis in versibus haerens,
Auxilium fratri porrige, diva, tuo.

Fraterno mota est in risum nomine, virgo,
Et nitido sudum reddidit ore diem:

Tunc ego subridens, mirari desine: nam mi
Si pater est Caesar, tu soror esse potes.

V.

JULIO CAESARI SCALIGERO.

Quum tibi tam valde placeant mea carmina, Caesar,
Vel si non bona sint, jam bona sacta puto.

