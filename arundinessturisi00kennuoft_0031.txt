CANTA TE DOMINO. 1 5

Aequat; et adversum fidens fer pectus in hostem.
Frena tibi currus Verum moderetur et Aequum,
Et quae praecipitem Clementia temperat iram.
His ducibus tibi surget honos, tua dextera sactis
Clara per ignotas fundet miracula terras:
Cordaque vulnificis figens inimica sagittis,

Sponte tibi coges validas procumbere gentes.

Nec maris aut terrae spatium, nec terminus aevi
Finiet imperium, sceptri moderamine justi

Quod regis, et leges mollis clementer acerbas.
Te super aequaevos omnes Regnator Olympi
Diligit, et laeto vultum exhilaravit olivo.

Unde tui mulcent populi nova gaudia mentes,
Pallia quum loculis tibi depromuntur eburnis,
Et myrrhae passim lacrimae, stactaeque stiavis
Halitus, et molles casiae funduntur odores.
Ancillae apparent genus alto e sanguine regum
Inter honoratas promptae ad tua jussa ministras.

At Regina tori consors tibi dextera adhaeret,

Auro picta sinus, auro radiata capillos,

Misit ab Eois Ophyre quod flava caminis.

Tuque adeo, Regina, audi, et rem pectore conde:
Nec mea dicta nega placidas demittere in aures:
Jam nunc et patriam et patrem obliviscere, jam nunc
Ex animo caros penitus depone propinquos:

Unum oculis specta, unum animo complectere regem;
Regem oculis animoque, tuo qui pendet ab ore,
Unius et pulchris defixus vultibus haeret.

Hunc dominum agnosce, et supplex venerare, nec ille

