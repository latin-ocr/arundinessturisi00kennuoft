POEMA TA SA CRA.

IN DOMINICA IN RAMIS PALMARUM.

Regem pacificum, moenia dum subit

Urbis celsa suae, turba manu ferens

Palmarum gravidos obvia termites,
Faustis vocibus excipit.

Hic laetas spoliat frondibus arbores;

Hic serta ante pedes florea projicit3

Supplex ille manus porrigit; hic suis
Terram vestibus obtegit.

Heu mentes hominum! Quis fore crederet,

Quem tantis studiis exciperet frequens,

Post paucos ut eum turba eadem dies
Suffixum adspiceret cruci?

Nil in vita homini perpetuum datur.

Rebus ne nimium fidite prosperis.

Plerumque hic lacrymis gaudia temperat
Certo consilio Deus.

Simplex etc.
Idem.

IN DIE PASCHAE.

Ponatur lacrymis jam modus, et novis

Temploium resonent atria canticis.

In vitam reduci nam Domino sacer
Poscit laetitiam dies.

