vi

Pauca quoque attuli ex meo penu deprompta, de quibus,
qualiacunque sint, judicet Lector benevolus.

Denique in his libellis contexendis illud mihi maxime caven-
dum putavi, ne quid admitterem nisi quod ad veterum scrip-
torum normam exactum esset. Si quae forte mihi, sive
incuria, seu quavis alia de causa, minus in hanc normam con-
venire videbantur, ea emendare non dubitavi; cujus audaciae
veniam a summorum virorum Manibus eo me facilius impre—
traturum spero, quod eandem libertatem corrigendi et emen-
dandi, si quid incautius erravi, tibi, Lector erudite, libenter
concedo; et ut id facias, corrigenda corrigendo, emendanda

emendando, vehementer te etiam atque etiam rogo, oro,
atque obsecro.

Qod superest, nobis nostrisque favere memento:
Atque ita nunc dico, Lector amice‚—VALE.

