EPIGRAMMA TA SELECTA. 65

Dum tegere et clauso meditor sub corde tenere,
Ingeminat vires abdita flamma suas.
Quid faciam? ex aequo magnum discrimen utrinque
est,
Sive loqui coner, sive tacere velim.
O quae sola meo jam dudum in pectore regnas,
Una meos casus, diva, referre potes.

IX.

AD NOCTEM, SYDERA, ET AURORAM DE Domi-mic
PULcnanUbINE.

Nox furva atque alis horrenda nigrantibus, et vos
Fixa meae vultu saepius astra deae,

Audite haec: tu primurn Erebi centumplicis uxor,
Quae veniens uno cuncta colore notas.

Non pudor est, ubi flammeolo te Margaris ore
Pellit‚ et invitum cogit adesse diem?

Vos quoque lucentes Aethrae radiantis ocelli,
Quorum alta assiduo templa canore sonant,

Non pudor est, oculis ubi scintillantibus illa
Cedere tot vestras lampadas una jubet ;

Et tu Dardanii conjux formosa mariti,
Tangere sol cujus nil nisi terga potest,

Numquid ubi aspexti, quam te procul illa relinquat,
Nativus roseo crescit in ore rubor?

Non, puto; quin illi ultro omnes conceditis, in qua
Miratur vires Jupiter ipse suas.

F

