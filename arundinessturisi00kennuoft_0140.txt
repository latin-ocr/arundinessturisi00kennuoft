124 POEMATA VARJA.

XXXVIII.
IN OBITUM PRAESULIS WINTONIENSIS, A.D. 1626.

Moestus eram, et tacitus, nullo comitante, sedebam3
Haerebantque animo tristia plura meo:

Protinus en! subiit funestae cladis imago,
Fecit in Angliaco quarn Libitina solo 3

Dum procerum ingressa est splendentes marmore turres
Dira sepulchrali Mors metuenda face;

Pulsavitque auro gravidos et jaspide muros,
Nec metuit satrapum sternere falce greges.

At te praecipue luxi, dignissime Praesul,
Wintoniaeque olim gloria magna tuae.
Delicui fletu, et tristi sic ore querebar :—
“ Mors fera, Tartareo diva secunda Jovi,
Nonne satis quod sylva tuas persentiat iras,
Et quod in herbosos jus tibi detur agros?
Quodque afflata tuo marcescant lilia tabo,
Et crocus, et pulchrae Cypridi sacra rosa?
Nec sinis, ut semper fluvio contermina quercus
Miretur lapsus praetereuntis aquae?
Et tibi succumbit, liquido quae plurima coelo
Evehitur pennis, quamlibet augur, avis;
Et quae mille nigris errant animalia sylvis 3
Et quot alunt mutum Proteos antra pecus.
Invida, tanta tibi quum sit concessa potestas,
Quid juvat human& tinguere caede manus;
Nobileque in pectus certas acuisse sagittas,
Semideamque animam sede fugasse sua?”

