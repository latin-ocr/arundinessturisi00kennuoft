10

POEMA TA SA CRA.

Nil igitur metuam, licet usque nigrantibus umbris

, Per vallem ingrediar Mortis, dum Tu, Deus, adsis;

Dumque pedo virgzique tuti sic auxilieris.

Tu mensam dapibus cumulas spectante inimico,
Perfundisque oleo caput, et cratera coronas.

Dum vivam, tua me bonitas non deseret: unquam,

Inque domo Domini maneo, semperque manebo.
R. B. K.

IDEM PAULO FUSIUS.

Quid frustra rabidi me petitis, canes?

Livor, propositum cur premis improbum?

Sicut pastor ovem, me Dominus regit;
Nil deerit penitus mihi.

Per campi viridis mitia pabula,

Quae veris teneri pingit amoenitas,

Nunc pascor placide, nunc saturum latus
Fessus molliter explico.

Purae rivus aquae leniter adstrepens

Membris restituit robora languidis,

Et blando recreat fomite spiritus
Solis sub face torridft.

Saltus quum peteret mens vaga devios,

Errorum teneras illecebras sequens,

Retraxit miserans denuo me bonus
Pastor justitiae in viam.

 

