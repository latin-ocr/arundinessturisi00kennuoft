68 M. ANTONII MURETJ

XIV.
AD PHYLLIDEM.

Quum ducenda mihi sine te sunt tempora, Phylli,
Longior est anno mensis, et hora die.

At tecum si quando datur mihi vivere, rursus
Esse diem credo, qui modo mensis erat.

Te sine vel Tauri quum lustrat cornua Titan,
Semper adesse mihi moesta videtur hyems.

At tecum medio gelidae sub tempore brumae
Ire tamen veris tempora laeta puto.

Te sine nox mihi fit, medio quum Phoebus in axe est:
At tecum in media fit mihi nocte dies.

Quantum in me miserum juris tibi fata dedere!
Quae mihi vel coeli vertere jura potes.

XV.

IN APOLLINEM.

Quum timidam cupidus Daphnen sequeretur Apollo,
Currentem celeri per juga summa pede,

‘Improbe‚’ narratur tristis dixisse, ‘Cupido‚
Incaluit pectus cujus ab igne meum,

Aut concede tuaS‚ quibus istam persequar, alas,
Aut tua de nostro pectore tela move!

XVI.
F. LACCIO CAIRIECIIIO.

Tune mco elabi possis de pectore, Lacci,
Aut ego, dum vivam, non meminisse tui?

