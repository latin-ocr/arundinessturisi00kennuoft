POEMA TA VARJA. 97

Te nisi quum vana sibi mens sub imagine fingit;
Seu vigilem, dulci sive sopore premar.
Hoc mihi nepenthes curas dissolvere promptum est 5
Luctibus haec una est apta medela meis.
Tecum ego nunc videor teneros percurrere versus,
Sive Catulle, tuos, sive Tibulle, tuos:
Nunc etiam rerum causas tentare latentes,
Discere et unde fluant omnia, quoque fluant;
Nunc herba in viridi, latae porrectus ad umbram
Arboris, et rivum molle strepentis aquae,
Aurasque et dulces avium captare susurros,
Perque vices tecum multa jocosa loqui.
Gratia Dis, qui mentem homini celeremque dederunt,
Et quaevis habilem fingere spectra sibi.
Illa et plumipedem superarit Persea cursu,
Et celerem invicti Bellerophontis equum.
· Nec mihi, se cujus rerum natura creatrix
Expressam in tabulis cernit, ut in speculo,
Tam bene te docto Titianus pollice pingat,
Quam mens te assidue pingere prompta mea est.
Atque utinam tibi sit de nobis mutuacura!
Nec quin sit, dubito: sed tamen esse precor.
Non ego vulgari te, Claudi, amplector amore,
(Hac face rara Deus tangere corda solet ε)
Me, me ipse odissem, nisi tu me gratus amares:
Nec nisi me, quoniam sum tibi carus, amo.
Denique quum fuero nulli credenda loquutus,
Pars tamen illa mei parvula amoris erit.
Di faciant, longos producere detur in annos

A pueris coeptae foedus amicitiae! Idem.
ri

