POEMA TA VARJA. 99

Vestrum est, impositis populi frenare furorem
Legibus, ut ne exlex in scelus omne ruat.
Vos premitis poena surgentem vindice culpam,
Nec sinitis mores luxuriare malos.

Per vos tuta Ceres domini flavescit in agro:
Pascuntur tuti tuta per arva boves.

Muneris est vestri, media quod nocte viator
Nil metuit longum carpere solus iter.

Vos datis, ut simili laudentur prole maritae,
thue sit in nati plurimus ore pater.

Publica res vestris humeris innixa recumbit,
Sospitibus vobis, nec timet ipsa sibi.

Jure igitur toto Venetfim praesignis in orbe
Gloria et Eoos transit et Hesperios.

Floreat, ut merita est, volucres dum silva ferasque,
Dumque aequor phocas pascet, et astra polus.

Haec ego dum blando meditor tibi carmine, Memmi,
Ut te suaviloquis versibus exhilarem 3

Me miserum! veteris forsan tu oblitus amici,
Noscere jam, qui sim, negligis aut ubi sim:

Omnis et in ventos nostri tibi eura recessit,
Fumus ut, aut nubes aeta aquilone solet.

Hoc si ita sit, credam lapsuraque sidera coelo,
Inque suurn retro flumina itura caput.

Sed neque praecipiti labentur sidera coelo,
Nec sunt in proprium flumina itura caput,

Nec te deficiet Mureti nomen amare.
O prius immiti pollice Parca ferox

Imperfecta meae discerpat stamina vitae,
Stamina fatali tam male ducta colo!

H 2

