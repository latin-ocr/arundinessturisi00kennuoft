64 M. ANTONJI M URE TI

Occurrunt animo ridentia lumina nostro,
Occurrit fusco blandus in ore lepos:
Nune molles subeunt risus, nunc gratia fandi,
Nunc subeunt sciti, sed sine dente, sales,
Verbaque, amarescunt mihi prae quibus omnia mella:
Ah! me his tam longum posse carere bonis?
Improba, Persephones educta ex carcere pestis,
Vix tua plus ulli, quam mihi, tela nocent:
Falx tua non paucos leto multavit amaro,
Falx tua corde meo me jubet esse procul.
Illis finis adest vitae, finisque dolorum:
At mea perpetuus pectora languor habet.
Ah! nunquamne ego te posthac, mea cura, revisam? ¹
Nunquamne os istud suaviloquum aspiciam?
Nunquam erit, ut veteri Sol nos de more jocantes
Conspiciat surgens, conspiciatque cadens?
Certe equidem eveniet. Viden’‚ ut jam fulgure laevo
Firmarit nostras Jupiter ipse preces?
Spes fovet in medio jactatos aequore nautas,
Spes fovet armatos, spes fovet agricolas,
Spes fovet inclusos tenebroso carcere sontes,
Et nos in vita spes quoque sola tenet:
Haec modo ne quando incaute concepta putetur,
Fac, fiat scriptis certior usque tuis.

VIII.

EIDEM.

Dicere dum conor nostros tibi, vita, dolores,
Ah! misero ex ipsis verba labris abeunt:

