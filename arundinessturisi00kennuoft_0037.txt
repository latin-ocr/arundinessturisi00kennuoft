 

CANTA TE DOMINO. 2 ι

Scilicet expectas ut acerba morte peremptum
In vitam revoces, eripiasque neci?
An rediviva tuas in laudes ora resolvent,
Quos gelido tellus claudit avara sinu?
An tua sub tumuli bonitas cantabitur antro?
Vulgabuntve tuam muta sepulchra fidem?
Justitiamne tuam taciturna silentia pandent?
An referent vires nox tenebraeque tuas?
Ast ego, sancte parens, supplex tua numina clamo:
Nec precibus vacua est hora locusve meis.
Sancte parens, animae auxilium cur subtrahis aegrae?
Cur surda miseras respuis aure preces?
Me dolor et primis labor anxius urit ab annis,-
Me trepidi exanimant corde micante metus.
Me furor exagitat tuus, opprimit undique terr0r;
Agmen ut hibernae, quod sata mergit, aquae.
Aeger, inops, caris jaceo desertus amicis‚·
Nec noti aerumnis ingemuere meis.
Idem.

PSAL. XC.

Coelitum Rector bone, ab usque primis
Seculis, mundi rudis et juventa,
Qui laborantes ope sublevasti

Semper amicos.

Antequam tellus nova parturiret

Montium saltus, tegeretque montes

Lucidus coeli decor, ante metas
Lucis et umbrae:

