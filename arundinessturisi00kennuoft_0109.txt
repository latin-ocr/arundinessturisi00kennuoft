POEMA TA VARJA. 93

Proscindens magnae gremium genetricis, et altis
Pinguia Triptolemi committens munera sulcis.

Nos Musae, Joclelle, tenent, genitorque Lyaeus,
Quem rigidi ambiguo venerantur numine Thraces,
Et Nymphae celeres, et capripedes Satyrisci.

Nos et luce nova lustrat dum Delius orbem,

Et jubar auricomum tremulis dum fluctibus abdit,
Addictos studiis videt, intentosque labori.

Sed tua te virtus, animi te vividus ardor
Aequales longe ante alios unum abripit: uni
Purpureis dictant Musae tibi talia labris,

Qualia pulchricomus, choreas ducentibus ipsis
Cantatâ€š et ad numerum simul ipse movetur Apollo.

Felix ingenii, viridi cui detur ab aevo
Longaevos aequare senes, et carmine dio
Demulcere animos: jam te ipse tumescit alumno
Sequana, jam virides resonant tua nomina ripae.

Perge, agedum, neu te venienti substrahe famae:
Non te Parca feret totum: non totus obibis,
Parsque tui effugiet ferales optima flammas.

Musa suos vetat extingui: dat vivere Musa
Perpetuo, et famam memorem per saecla propagat:
Coelo Musa beat: famam tibi Musa perennem
Protrahet, et coelo te olim, Jodelle, beabit.

Idem.

