POEMA TA SA CRA.

PSAL. XIX.

Immensi chorus aetheris

Orbes stelliferi, lucida sidera,
Laudes concelebrant Dei,

Auctorisque canunt artificem manum.
Dulces excipiunt modos

Noctem rite dies, noxque diem premens 3
Alternoque volubiles

Concentu variant perpetuum melos.
Et quanquam levibus rotis

Labuntur taciti per liquidum aethera 3
Terrarum tamen ultimos

Tractus, alta poli moenia, personat
Aeterni sacra vox chori,

Concordi memorans eloquio Deum.
Coelorum in penetralibus

Soli qui posuit celsa palatia:
Laetos unde ferens gradus

Prodit, ceu thalamo Sponsus ab aure0Í¾
Fidens viribus ut Gigas,

Praescriptum stadii carpit ovans iter.
Coeli limite ab ultimo

Egressus, rediens limitem ad ultimum,
Emensam relegit viam,

Foecundisque fovet cuncta caloribus.
Non Lex Sancta Dei minus

Languentes animas vi reficit sacrfi:
Puro lumine Lex Dei

Illustrans oculos, et tenebras fugans.

 

