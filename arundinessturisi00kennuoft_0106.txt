90 POEMA TA VARIA.

Quae tibi tam tenuis limae solertia rasit,
Quam quod Praxiteles ungue polivit ebur.
Ipse suum titulum nimia liber· arte refutat,
Auctorisque annos inficiatur opus.
Tu licet affirmes, licet omnia numina jures,
Contra te facit ars, ingeniumque tuum.
Deme igitur titulum libro, vel deme nitorem:
Aetatem nitidus debet habere liber.
Auratus.

XIII.

DE CAESARE, TRAGEDIA MURETI, IN QUA BRUTI
PRIMAE SUNT PARTES.

Quanta in magnanimi consedit pectore Bruti,
Pro patria virtus quum pia tela daret ;

Tanta animo, Murete, tuo sese intulit, ore
Altiloquo Bruti dum pia facta canis.

Ergo, licet claris raro non invida coeptis
Fortuna Emathio sparserit ossa solo,

Ille iterum surgit per te post funera major,
Crescit et ingenio laus rediviva tuo;

Et magis illustri gaudet decorata tropaeo,
Quam si Pyramidum contegat ossa labor.

Buchananus.

XIV.

CHORUS—EX JUL1O CAESARE.

Sors rerum domina omnium
Non usquam stabili fixa manet pede,

