POEMA TA SA CRA.

Illic frons radiis cincta micantibus
Solaris nituit lampadis in modum:

Tum, qua tectus erat, protinus est nivi
Vestis reddita concolor.

Cum Christo gemini visi etiam senes,

Et jussa ad populum cui dederat Deus.

Et qui sidereas visus erat domos
Quadrigis petere igneis.

E nubis nitidae quin etiam sinu

Haec dicta omnipotens intonuit Pater:

En, dilectus adest Filius unicus!
Hujus jussa capessite.

Simplex etc.
Idem.

IN DIE S. MICHAELIS.

Coelestis canimus militiae ducem,

Qui perjura bonus dissipat agmina,

Et dejecta locis non sibi debitis
Sedes trudit ad inferas.

Horrendo imbiberat pectore septiceps

Bis quinisque ferox bellua cornibus,

Intactae subolem Virginis unicam
Saevis mandere dentibus.

Aeterni imperio sed Michael Patris

Conatus Satanae reddidit irritos:

Et monstrum innumeris fraudibus obsitum
Victor stravit humi potens.

