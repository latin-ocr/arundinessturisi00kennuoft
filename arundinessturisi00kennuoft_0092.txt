76 M. ANTONJI MURETI

Fertur, et insolita mentem dulcedine tangit.
Aspicio‚ et gressum propius fer0; corpora cerno
Parva ex aere avium, aeratis nitentia ramis,
Daedala quis variam tribuit sollertia vocem.
Quamcunque adspicias, delusus imagine, veram
Esse putes volucrem, nisi quod non evolat usquam,
Sed ramis affixa suis cantu aethera mulcet.

At verae mirantur aves, et cedere dum se

Turpe putant, liquidis late omnia questibus implent.
Hic Lucae egregius labor est, quem Sequana partu
Ediderat‚ Siculi renovantem inventa magistri.

Quid? quem non moveat cygnum mentitus adulter,
Illudens simili spirantem e marmore Ledam,
Deliciisque suis, et aquarum murmure laetus?
Multaque praeterea veterum simulacra deorum,
Artis opus priscae. Cunctos verum arduus inter
Eminet Alcides3 qui spectans onmia circum,
Hesperidum veteres hortos prae Tibure temnit.

Sed quid ego haec versu nequidquam includere tento?
Jam pridem exiguum praescripti carminis orbem
Excessi3 et dictis semper majora supersunt.

XXXVI.
BACCIIUS FONTI IMPOSITUS. IPSE LOQUITUR.

Nondum natus eram, quum me prope perdidit ignis,
Ex illo fontes tempore Bacchus amo.

