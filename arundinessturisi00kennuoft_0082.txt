66 M. ANTONII MURETJ

X.

IN VIRGILIUM. VIRGILIUS IPSE LOQUITUR.

Cor Phoebi, Phoebus Latii, vatum pater et rex,
Fons ex quo Aoniae prosilit humor aquae,

Par fieri volui, major sed factus Homero,
In Graecos Romae jura secunda dedi:

Ad coelos tandem raptus, Jove judice, dicor
Nectarefi illorum vincere voce sonos.

XI.
GULIELMO MOMBASIO, EPISCOPO LECTORENSI.

Quod tam censeris generoso sanguine, Praesul,
Quodque es tam multis clarus imaginibus,

Illa quidem certe laus est non infima, sed quae
Tota ad majores sit reserenda tuos.

Quod superas opibus multos, quod honoribus anteis,
Fortunae haec dici munera posse vides.

Quod sis augusto spectandus corpore, forsan
Natura hanc dotem vindicet ipsa sibi.

At quod tam multis fulges virtutibus atque
Eximiis rari dotibus ingenii,

Quodque tuis lucem praeferre nepotibus illam,
Quam tibi majores ante tulere, potes:

Haec demum est tua laus: haee, Praesul, laus tua

demum est:

Una haec te superis inserit ordinibus.

Â§ss

