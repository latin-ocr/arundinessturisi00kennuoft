12 POEMA TA SACRA.

Exigere ut tanti speciosa Regis in aula
Fas mihi sit vitae tempora tota meae:
Ut collustrem oculis nulli loca nota profano,
Et Domini aspectu, deliciisque fruar.
Cetera desunt.
Muretus.

PSAL. XXIX.

Demonstratur Supremum Dei Dominium, et immensa Potentia, ex
horribili fragore et admiranda vi Tonitrus, quem Hebraei Dei
vocem appellant; ejus effectus describuntur. Hanc oden, quum
ne soluta quidem oratione ita reddi possit, ut per omnia ser-
vetur brevitas, totidem versibus Anapaesticis utcunque expri-
mere conatus sum.

Regum Domino cedite, Reges,
Cedite summi decus imperii.

Date, quos meruit Nomen, honores;
Adytis Deum adorate sacratis.
Sonat horrendum magna Dei vox!
Aethere ab alto Deus intonuit;
Aequore vasto superintonuit

Valida‚ augusta, decora Dei vox!
Ruit ingenti turbine cedros,

Ruit umbrosi cedros Libani.
Quatitur Libanus, subsilit Hermon;
Ut vaga lato bucula campo,

Levis in montibus ut saltat oryx.
Ruptis rutilant nubibus ignes;
Deserta tremunt ; tremit alta Cades:
Sylva gemit: querceta laborant ;

 

