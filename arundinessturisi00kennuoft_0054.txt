TE DEUM.

Tu, venerande Deus, nostro celebrabere cantu,
Quem penes est unum vasti custodia mundi;

Te, Patrem aeternum, coelum mare nubila tellus
Concelebrant: Te coelicolae, Te siderei axes ;
Te aetherei proceres superique chori ingeminando
Ter sanctum Regem Dominumque et Bellipotentem
Assiduo resonare docent vastum aethera cantu.
Ecce per immensum claret tua Gloria mundum!
Te laudant comites Fili, testesque laborum;
Quique pii vates et numine digna loquuti3
Quique umbrata gerunt victrici tempora lauru,
Vitam ausi vera pro relligione pacisci.
Christiadum agnoscit magnum gens sancta per orbem.
Communem Patrem, nunquam violabile numen;
Et Natum, pariter cultum, semperque colendum;
Et Paracletum, omnis curae casusque Levamen.
Christe, graves hominum semper miserate labores,
Salve, vera Dei Proles, Decus addite terris;

Tu nos servandi cupidus, mirabile dictu,

Ausus es in gremium sanetae descendere Matris;
Quaeque Pater fidae secrevit limina genti,

Te duce, morte patent aeterna palatia coeli.

 

