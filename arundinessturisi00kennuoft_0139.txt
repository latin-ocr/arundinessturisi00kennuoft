POEMA TA VARlA. 1 23

Obvius en! primo occurrens tibi limine Sponsus,
Dulcibus alloquiis excipit Ipse suam:

‘⁴ Sponsa, veni, et patrii cape jam nova gaudia regni,
Quis tibi perpetuis nunc datur usque frui.

Voce meas laudes coetus resonare docebas,
Sacrum ubi volvebant organa pulsa melos:
I nunc altisono felix super aethera cantu;
¹ I nunc sidereis consocianda choris.”

R. B. K.

XXXVII.

CONJL‘X CONJUGEM PRAEGRESSA ALLOQUITUR.

Scis bene quam multos tecum conjuncta per annos,
Et quali fuerim, care marite, fide.

Nunc mundi illecebras supra curasque fugaces
Evehor, aetheriis consociata choris.

Nec mihi, coelum hoc et coelestia gaudia testor,
Vitae dura fuit meta suprema meae.

Te solum indolui, te inter mala tanta relinquens,
Heu! mala nunc animo tota ferenda tuo!

Sed tibi pandet iter divinitus insita virtus,
Has caecas vitae discutiens tenebras.

Me quoque, ne doleas! comitem me semper habebis,
Et mihi fida tuae cura salutis erit,

Donec viva iterum, morienti, et pulchra videbor,
Dux tibi in aeternas ire parata domos.

Grenvz'lle.

