98 POEMA TA VARJA.

XIX.
L. MEMMIO FREMIOTO.

Quae mihi jam, quae te tellus, Memmi optime, servat,
Qui mihi vitali es lumine amabilior?

Nos sine te Venetfim pulchra versamur in urbe,
Quam tumidus rapidis Adria cingit aquis:

Et modo miramur celeres decurrere lintres,
Mercibus aut gravidas segnius ire rates:

Et modo constructas immensis sumptibus aedes,
Quas totidem regum dixeris esse domos:

Templa etiam radiata auro, radiata lapillis,
Huc trabe quos multa prodiga mittit Eos ¹.

Nec nulla est ritus varios spectare voluptas,
Atque hominum cultus usque videre novos:

Cernere nunc taeniis vinctos capita ardua Turcas,
Miscentes Italis Persica verba sonis:

Nunc quos palmarum fecunda huc misit Idume,
Fraudibus et turpi dedita corda lucro:

Nunc usta Mauros facie, intortoque capillo,
Quique bibunt Gangen, quique bibunt Tanain.

Denique spectari rerum audirive novarum

Quidquid in orbe potest, hac quoque in urbe potest.

Quid tibi jam augusta illustrem gravitate senatum,
Purpureosque canam, pectora sancta, patres?

Salvete, O lecti proceres, sanctissima turba,
Fas mihi sit numeris vos celebrare meis.

Vos Pater ipse deum, qui temperat omnia nutu,
Consortes voluit muneris esse sui.

¹ Primam corripit, Attico more.

Ιια.γ

