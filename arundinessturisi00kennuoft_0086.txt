10 M. ANTONII MURETI

XX.
IN PONTILIANUM.

Quum rapidus medio desaevit in aequore Titan,
Fer, puer, huc cyathos, Pontilianus ait:

Quum pluit, en! inquit, deus admonet esse bibendum,
Qui nunc tam multo proluit imbre solum:

Sic vacua a potu non unquam tempora ducit,
Curque bibat, semper Pontilianus habet.

XXI.
IN EUNDEM.

Cur tua vix unquam sint salsa epigrammata, quaeris?
Diluis haec nimio, Pontiliane mero.

XXII.

IN LAIDEM.

Non toto est mulier, quam Lais, justior orbe:
Cur ita? nam rectum semper amare solet.

XXIII.

DE VIRTUTE ET GLORIA.

Virtus, ut solidum quiddam est, et corpore constans:
Aequa sed est umbrae gloria fluxa levi.

Hanc igitur quisquis neglect& amplectitur illa,
Huic mage quam eorpus, corporis umbra placet.

