LECTORI S.

QVAE sequuntur carmina excerpta sunt ex scriptis poet—
arum qui post depulsam seculo decimo quinto barbariam
altero illo, ut ita dicam, aureo Linguae Latinae seculo exorti
sunt nobilissimi et clarissimi: quales furere verae poeseos
laude insigniti apud Italos Flaminius, apud Hispanos Per—
pinianus‚ apud Gallos Muretus, apud Scotos Buchananus,
apud Anglos Miltonus,—viri aetatis suae totiusque literarum
reipublicae decora atque ornamenta maxima. Ex his, de-
lectu habito, Mureti et Buchanani selegi carmina quaedam,
quae mihi quidem valde placebant, dignaque vel in primis
videbantur, quae, ut Musae Latinae exempla recentiora, ju-
ventuti studiosae non solum ad admirandum verum etiam
ad imitandum proponerentur: quanquam haec studia nulli
non aetati conveniunt: nam ceterae quidem artes neque
temporum sunt, neque aetatum omnium, neque locorum3 sed
haec studia, ut Marci Tulli verbis utar, ‘ adolescentiam alunt,
senectutem oblectant, secundas res ornant, adversis perfu-
gium ac solatium praebent, delectant domi, non impediunt
foris, pernoctant nobiscum, peregrinantur, rusticantur.’

Addidi carmina pauca ex nostrorum scriptis delecta, quae,
tanquam flosculos undique decerptos atque delibatos, Lectori
talium deliciarum amatori commendo et trado.

³3

