CANTATE DOMINO. 51

IN DIE SS. TRINITATIS.

O nullis hominum pervia sensibus,

Naturae penitus sola capax tuae,

Cujus condita sunt omnia numine,
Aeterna et Monas et Trias.

Nate aequaeve Pater, Nateque par Patri,
Et manans ab utroque inclyte Spiritus,
Circumfusa tuo nubila lumine

Nostro discute pectori.

Da, mens per speculum cernere Te queat
Nostra, et posthabitis Te petat omnibus,
E jussisque tuis pendeat, et Tibi

Soli dedita serviat.

Tu, clemens miseris da veniam, Pater:

Tu, Fili, miseris pande iter ad Patrem:

Tu, Sanctum miseris Pneuma vagantibus
Praefer conspicuam facem.

Simplex etc.
Idem.

IN DIE TRANSFIGURATIONIS.

Quam crebro dederat discipulis fidem,
Confirmare modis dum studet omnibus,
Tres secum comites montis in ardui
Assumpsit Dominus jugum.
E 2

