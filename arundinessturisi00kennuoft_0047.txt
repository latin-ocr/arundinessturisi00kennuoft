CANTA TE DOMINO. 31

Tu valida obsistes dextra furialibus ausis,
Qui me lacessunt, hostium:
Incolumique dabis
Quod superest, si quid superest: bonitate perenni
Quo coeperas gradu, tuae

Facta tuere manus.
Idem.

PSAL. CXXXIX.

Tu mihi semper ades; Tu me omni ex parte patentem

Intueris, Deus! et manifesto in lumine cernis.

Tu me, quicquid ago, quoquo vestigia flecto,

Usque premis; seu luce labor, seu alterna silenti

Nocte quies redeat: Tu pectus et abdita mentis

Perspicis‚ introrsum insinuans; caecoque recessu

Exagitas latitantem, arctaque indagine cingis.

Tu dubiis vixdum eluctantia dicta labellis

Antevenis‚ primosque animi praeverteris orsus.

Quippe manu prensumque tenes; nudumque, reclu-
sumque,

Ante, retro, explorans, mihi me praesentior ipso.

O Deus! infinitum atque inscrutabile Numen!

Cuncta sciens Mens, ipsa incognita! Qua fugiam Te,
Obtutusque tuos et conscia lumina fallam?

Ascendam coelos? ibi Tu: subeam ima barathri
Tartara? ades; simul haec magno loca numine comples.
Auroraene procul rutilas ferar ales in oras?

Occiduine petam fines novus incola ponti?

