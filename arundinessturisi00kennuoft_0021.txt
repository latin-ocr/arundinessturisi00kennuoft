P S'A L M Ι.

PSAL. Ι.

me ille animi, quem non de tramite recto
Impia sacrilegae flexit contagio turbae:

Non iter erroris tenuit, sessorve cathedrae
Pestiferae facilem dedit irrisoribus aurem:
Sed vitae rimatur iter melioris, et alta

Mente Dei leges noctesque diesque revolvit.
Ille, velut riguae quae margine consita ripae'st
Arbor, erit; quam non violento Sirius aestu
Exurst, non torret hiems: sed prodiga laeto
Proventu beat agricolam; ncc flore caduco
Arridens, blanda dominum spe lactat inanem.

Non ita divini gens nescia foederis, exlex,
Contemptrixque poli: subito sed turbine rapti
Pulveris instar erunt, volucri quem concita gyro
Aura levis torquet vacuo ludibria coelo.

Ergo, ubi veridicus Judex in nube serena

Dicere jus veniet, scelerisque coarguet orbem,
Non coram Impietas moestos attollere vultus,
Nec misera audebit justae se adjungere turbae.
Nam Pater aetherius justorum et fraude carentum
Novit iter, sensumque tenet; curvosque sequuta

Impietas fraudum anfractus scelerata peribit.
Buchananus.

