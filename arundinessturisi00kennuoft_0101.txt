POEMA TA VARJA. 85

V.

IN EANDEM.

Purpureis Cytherea Venus se tollit ab undis,
Candidaque e spumis candidiorque nitet:

Ipsa¹ Venus Venere est tum visa venustior ipsa
Surgere2 candenti candida diva mari.

R. B. K.
vl.

VENUS· QUALEM SIBI PINXIT APELLES.

In Veneris tabula summam sibi ponit Apelles,
Spumanti exortam quam sibi pinxit aqua,

Siccantem viridi flavos in litore crines,
Claraque tollentem lumina ad astra poli.

Talis visa Venus, non illa venustior unquam,
Surgere candenti candida forma mari:

Quod si illam sollers nusquam posuisset Apelles;

Mersa sub aequoreis diva lateret aquis.
R. B. K.

¹ Cf. Prop. iii. 23. 5 et lege :—

‘ Hic Phoebus Phoebo visus mihi pulchrior ipso
Marmoreus tacita carmen hiare lyra?

'² Saepius dicitur mare ⁶ undis albescere,’ et ‘ incanescere ;’ sed cur
non et candere, vel candescere; cujus scilicet spumarum splendor
sole refulgens ipsius nivis eandorem exsuperat? Hinc certe orta
est Venus Aphrodite candenti candida diva mari. Versiculos feci in
littore, unde ‘mari magno turbantibus aequora ventis’ undas aestu-
antes, spumantes, inter saxa se frangentes, et solis radiis candentes
spectabam. Sed maris, ut ita dicam, venustatem et infinitam pul-
chritudinem haud scio an Latini vix satis sentirent et admirarentur.

