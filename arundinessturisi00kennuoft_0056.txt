HYMNI SACRI IN FESTIS ECCLESIAE
PRAECIPUIS.

IN ADVENTU .

Raptus agente Deo, venturaque secula longe
Prospiciens animo vates, ferventia gratis

Ora sonis reclusit—‘ Io salve! inclyta, salve!
ans inter genteS‚ urbesque superbas

Prima futura, Salem! Tibi jam⁴ solatia luctus
Magna fero, Tibi longinquos producta per annos
Praedico imperia, et saecli nascentis honores.
Scilicet Hebraeas inter purissima Nymphas
Concipiet Virgo, Natumque educet in auras3
Illum ingens Tellus, Illum vaga flumina, et omnis
Amplexus late terrestria littora pontus

Laetitia accipient nascentem, Illum ardua coeli
Sidera, coelestesque agnoscent carmine Turmae.
Surge age, Nate Dei! mortalemque indue formam!
En! Tibi ut ipsa parens gremio Natura feraci ,
Fundat opes; en! ut flores, atque omnia circum
Spargat odoriferi spirantia munera Veris!

Ipse caput, magni Adventus jam conscius, altum
Laetior attollit Lebanon, gaudetque supinam
Culmine humum spernens, affectatque aetheris auras,
Fragrantique quatit salientes vertice cedros.

