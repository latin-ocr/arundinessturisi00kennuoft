POEMA TA VARIA. 89

Cui pater ipse Lyram et plectrum transcribit Apollo,
Quem sibi Pierides spemque metumque putant:
Hos per te exculti primos cape ruris honores,
Quos tibi dat tremula nostra Thalia manu.
Scilicet aurifluae numeroso verbere linguae ¹
Dum tu corda loquens obstupefacta quatis,
Pectore et a docto gemmarum projicis imbrem,
Quem rapiat celeri lecta juventa manu;
.Per tua ego ingressus timido vestigia passu,
Sedulus, haec tandem qualiacunque dedi:
Quae tibi dum placeant, aliorum haud puncta morabor:

Judicio tutus despiciam illa tuo.
Idem.

X1.

IN EUNDEM.

Dicebam: Mihi, Pierides, praesto este canenti,
Et mihi tu, vatum ductor Apollo, fave.

Aure meas surda Musae sprevere querelas:
Aure meas surda sprevit Apollo preces.

Verum ubi Mureti me sum de gente professus,
Et dixi: Marcus me quoque vester amat;

Mureti audito occurrerunt nomine Musae,

Sponte et opem Phoebus detulit ipse suam.
Idem.

XII.

IN M. A. MURETI JUVENILIA.

Tam bona posse putas cuiquam juvenilia credi
Carmina, digna viro, digna, Murete, sene

