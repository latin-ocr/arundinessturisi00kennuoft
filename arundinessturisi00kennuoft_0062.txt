POEMA TA SA CRA.

Si nos pro meritis accipiat Deus,

Causae nil fuerit, quo minus agmine

In tristes tenebris perpetuis domos
Uno praecipites agat.

Sed semper facilis flecti in eos fuit,

Quos culpae ex animo poenituit suae.

Nunquam horum lacrymis et gemitu tulit
Se frustra veniam peti.

Hac Spe, quam Ipse dedit, poscimus ut gravi
Pressos exoneret pondere, neve Se
In nostro rigidum crimine Judicemâ€š

Sed mitem exhibeat Patrem.

Simplex etc.
Idem.

A DIE CINERUM.

Multis tensa epulis viscera dum tument,

Mens oppressa nihil cogitat arduum,

Et more indomiti luxurians equi
Pugnat spiritui caro.

Sed subtracto eadem comprimitur cibo,

Et se spiritui morigeram exhibet:

Qui, quum nulla gravant pondera sordium,
In eoelum celer evolat.

Primus corporeo Legifer a cibo

Bis binos decies abstinuit dies:

Quem Christus numerum nos itidem sequi
Exemplo docuit suo.

