44

POEMA TA SA CRA.

Augent angelicos nunc pueri choros,

Et Christum liquido gutturre concinunt:

Herodem meritis debita talibus
Poena in perpetuum premit.

Simplex etc.

IN DIE CIRCUMCISIONIS.

Circumciso agitur lux Domino sacra,

Quae jam, si Dominum rite licet sequi,

Impura e tumidis omnia nos monet
Circumcidere cordibus.

Umbra Evangelii lex fuerat vetus 3

Sed sol exoriens ut tenebras sugat,

Sic sol justitiae legitimis suum
Finem ritibus attulit.

Nobis corporeo nil gladio est opus:

Sermo quippe Dei vivus et efficax,

Sese instar gladii mentibus inferens,
Ad vivum omnia persecat.

Quae semper vitii germina pullulant,

E nostris utinam cordibus amputet!

Anni principium sit simul ut novi
Vitae principium novae.

Simplex etc.

Idem.

Idem.

