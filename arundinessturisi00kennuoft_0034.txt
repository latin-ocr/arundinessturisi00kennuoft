18

POEMA TA SA CRA.

Nostra nunc justis scelerata facta

Nos premunt poenis: facilis querellis

Tu tamen flecti, mala servitutis
Vincula franges.

O quater, plusquam quater O beatos,
Quos leges, lectos facies amieos:
Ut colant puri Tibi dedicati

Atria templi.

Illa lux felix, cumulata cunctis

Lux bonis, pectus satiabit aegrum

Gaudio, quae nos reduces sacrata
Sistet in aede.

Annues nostris facilis querellis,

Finium terrae Deus ultimorum

Spes, et extremas maris ambientis
Gurgite terras.

Tum stupor mentes quatiet tuentum,

O Deus nostrae columen salutis,

Te malis durum, miseris benignum,
Omnibus aequum.

Tu potens rerum, validisque pollens

Viribus, firmas stabili catena

Montium tractus, jugaque inquietis
Tunsa procellis.

Tu maris nigris agitata ventis

Terga componis: cohibes rebelles

Gentium motus, placidaque mutas
Pace tumultus.

 

