86 POEMA TA VARIA.

VII.

STELLA VENERIS.

Aetherias omnes ducit Venus ipsa choreas:
Testis sidereae tota corona deae:

Sic stellas inter fulgens Cytherea coruscas,
Praeradiat stella signa minora sua.

R. B. K.
vm.

VENUS ET CUM PALLADE JUNO· JUDICIUM
PARIDIS.

- Tempus erat, vitrea quo primum terra pruina

Spargitur, et tactae rore queruntur aves 3

Priamides vigilans in aquosae vallibus Idae
Tres vidit nudas, obstupuitque, deas:

Scilicet ut Paridi Venus et cum Pallade Juno
Scissis se nimbis exhibuere simul.

sic etenim perhibent coelestia numina formam
Judicio Paridis supposuisse suam:

Sic Venus ipsa, oriens undis, se ostenderat olim;
Nec fuerat nudam poena videre deam:

Vidit et obstupuit certamina tanta dearum,
Quae pretium formae tollere digna foret:

Spectat, et erubuit tales spectasse lepores;
Laetaque purpurea luce refulsit humus.

Incertus vigiletne, an somni ludat imago,
Tantas se lites cernere posse negat.

Obstupuit: tollensque manus, “Ignoscite,” dixit,
“Res est arbitrio non dirimenda meo.''

